<!-- One -->
	<section id="one">
		<header class="major">
			<h2>Internationale Open Hackerspace Dag 2024</h2>
		</header>
		<p>Zaterdag 30 maart houden hackerspaces in Nederland een open huis, ook Randomdata is van de partij.</p>
    <p>Hackerspace zijn locaties waar mensen met een technische, creatieve en nieuwsgierige mindset bijeenkomen om te werken aan projecten, elkaar te ontmoeten en te praten over onderwerpen die hen interesseren. Tijdens de open dag is het mogelijk om zelf te ontdekken wat hacken inhoudt en te zien wat er allemaal mogelijk is in een hackerspace. Tipje van de sluier? Iemands verbeeldingskracht is de meest beperkende factor!</p>

    <p>Iedereen is welkom om een kijkje te komen nemen tijdens deze jaarlijks terugkerende open dag. De deuren zijn geopend vanaf 13:00 uur, en om 17:00 is het dagprogramma afgelopen.</p>
    <p>Enkele voorbeelden van activiteiten die je kan doen:</p>
    <ul>
    <li>Leren hoe kwetsbaar systemen zijn en wat daar aan gedaan kan worden.</li>
    <li>Kennis opdoen over de juiste bescherming van je privacy en persoonsgegevens.</li>
    <li>Zelf 3D-modellen maken en 3D-printen.</li>
    <li>Een introductie tot Linux (neem hiervoor je laptop mee).</li>
    <li>Een introductie tot Arduino of Raspberry Pi.</li>
    </ul>
    <p>Hackers vinden ethiek belangrijk, daarom wordt er binnen de hackerspaces gesproken over hoe hackers proberen de wereld te verbeteren door kritisch en fris naar de maatschappij, techniek en organisaties te kijken en kennis te delen. Daarnaast zijn hackerspaces plekken waar mensen komen die mooie, grappige en creatieve dingen maken. Een plek onder gelijkgestemden waar ze welkom zijn en waar zij een gemeenschappelijke ruimte, gereedschappen en informatie kunnen delen. Een plek die inspiratie geeft!</p>
    <p>Aanmelden voor de open dag is niet nodig, het wordt wel op prijs gesteld als pers zich vooraf meldt en de privacy van de aanwezigen respecteert.</p>
    <p>Naast RandomData hebben vele andere Hackerspaces in Nederland ook de deuren geopend. Wil je naast RandomData nog meer zien, of zoek je iets in de buurt, dan kan je terecht op <a href="https://hackerspaces.nl/open-dag/">hackerspaces.nl</a> voor alle deelnemende hackerspaces.</p>
  </section>
